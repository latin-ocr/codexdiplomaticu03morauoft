393

CCCXC.

Joonnes‚ episcopus Praqensis‚ confirmat monasterio Zur-ensa· cupellam in
Chote'hoffi, et indulyet‚ ut ‘ibidem ad cupellam aliqui reliyiose· cislerciensis
ordinis resideant. Dc. Progne, ΧΙἸ. Kalendas quje', 1267.

Ioannes dei gracia Pragensis episcopus. Honorabilibus et religiosis
viris . . abbati et conuentui fontis Sancte Marie in Zur. Salutem in domino
sempiternam. Pie postulatio uoluntatis effectu debet prosequente compleri.
ut deuotionis sinceritas laudabiliter enitescat et utilitas postulata uires in-
dubitanter assumat. Eapropter fratres in christo dilecti, uestris et nobilis
viri Smilonis de Luhtenburk piis et rationabilibus precibus inclinati. ut in
bonis et dote ecclesie de Hoteborz. quam ipse nobilis cum omnibus suis
pertinentiis perpetuo possidendam pietatis intuitu donauit liberaliter et con-
cessit uobis et ecclesie uestre. duos uel tres ordinis uestri fratres continue
habere possitis. presbytero seculari. qui parrochianos eiusdem de Hotebor
ecclesie in administratione spiritualium una cum ipsis fratribus procurabit
tantum de premisse dotis reditibus et possessionibus assignantes⁷ quod
sustentationem uite sufficientem habere et archidiaconalia iura et nostra
persoluere ualeat. tenore uobis presentium indulgemus. donationem predictam
uobis et ecclesie uestre factam per Smilonem. uirum nobilem supradictum.
de prefata de Hoteborz ecclesia et ipsius pertinentiis vniuersis auctoritate
qua fungimur confirmantes. Nulli ergo omnino hominum liceat hanc nostre
confirmationis paginam et indulti qualibet temeritate infringere. aut eis [sic]
ausu temerario contraire. alioquin quilibet qui contrarium attemptare pre-
sumpserit. excommunicationis sententiam quam in hiis scriptis exigente
iustitia proferimus. ipso facto se nouerit incurrisse. In cuius rei testimo-
nium presens scriptum sigilli nostri caractere fecimus insigniri. Actum et
datum Prage XVI. Kalendas Maii. Anno domini M. CCLX. septimo. In-
dictione decima. Pontificatus uero nostri fauente diuina clementia anno nono.

Ex originali ejusdem monasterii. —- steinbach—11. pag. 23.

50

